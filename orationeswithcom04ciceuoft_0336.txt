M. TULLII CICERONIS

T. ANNIO MILONE ORATIO
AD JUDICES.

Q. ASCONIUS PEDIANUS IN M. TULLII CICERONIS
ORATIONEM PRO MILONE.

HANG dixit Cn. Pompeio 111. consule a. d. v1. Idus April. Quod
judicium quum ageretur, exercitum in foro et omnibus in templis,
quae circum forum sunt, collocatum a Cn. Pompeio fuisse, non
tantum ex hac oratione et annalibus, sed etiam ex libro apparet,
qui Ciceronis nomine inscribitur De optimo genere oratorum.

ARGUMEN TUM.

T. Annius Milo et P. Plautius Hypsaeus et Q. Metellus Scipio
consulatum petierunt non solum largitione palam profusa, sed
etiam factionibus armatorum succincti. Miloni et Clodio summae
erant inimicitiae, quod et Milo Ciceronis erat amicissimus in
reducendoque eo enixe operam rei publicae dederat, et P. Clodius
restituto Ciceroni erat infestissimus, ideoque summe studebat
Hypsaeo et Scipioni contra Milonem. Ac saepe inter se Milo et
Clodius cum suis factionibus Romae depugnaverant, et erant uter-
que audacia pares, sed Milo pro melioribus partibus stabat.
Praeterea in eundem annum consulatum Milo, Clodius praeturam
petebat, quam debilem futuram consule Milone intelligebat.

De optimo yenere] “ Sed si eodem dici pro Milone decuisse,” &c.‚ De opt. gen.
modo putant, exercitu in foro et in omnibus orat. c. 4.

templis quae circum forum sunt collocato,


618 ORAT. PHILIPPIOARUM LIBER NONUS.

quidem tanto rei publicae vulnere. mortem vero ejus non monu-
mento sed luctu publico esse ornandam putarem. Nunc autem quis
dubitat quin ei vitam abstulerit ipsa legatio? Secum enim ille
mortem extulit, quam, si nobiscum remansisset, sua cura, optimi
filii fidelissimaeque conjugis diligentia vitare potuisset. At ille
quum videret, si vestrae auctoritati non paruisset, dissimilem se
futurum sui; sin paruisset⁷ munus sibi illud pro re publica sus-
ceptum vitae finem fore, maluit in maximo rei publicae discrimine
emori quam minus quam potuisset videri rei publicae profuisse.
Multis illi in urbibus, iter qua faciebat, reficiendi se et curandi
potestas fuit. Aderat hospitum invitatio liberalis pro dignitate
summi viri, et eorum hortatio qui una erant missi ad requiescendum
et vitae suae consulendum. At ille properans, festinans, mandata
vestra conficere cupiens, in hac constantia morbo adversante perse-
veravit. Cujus quum adventu maxime perturbatus esset Antonius,
quod ea, quae sibi jussu vestro denuntiarentur, auctoritate erant et
sententia Ser. Sulpicii constituta, declaravit quam odisset senatum,
quum auctorem senatus exstinctum laete atque insolenter tulit.
Non igitur magis Leptines Octavium, nec Veientium rex eos, quos
modo nominavi, quam Ser. Sulpicium occidit Antonius. Is enim
profecto mortem attulit, qui caussa mortis fuit. Quocirca etiam
ad posteritatis memoriam pertinere arbitror exstare quod fuerit de
hoc bello judicium senatus. Erit enim statua ipsa testis bellum
tam grave fuisse ut legati interitus honoris memoriam consecutus
sit. IV. Quod si excusationem Ser. Sulpicii, patres conscripti,
legationis obeundae recordari volueritis, nulla dubitatio relinquetur
quin honore mortui quam vivo injuriam fecimus sarciamus. Vos
enim, patres consc1·ipti‚-—grave dictu est, sed dicendum tamem—vos,
inquam, Ser. Sulpicium vita privastis, quem quum videretis re magis
morbum quam oratione excusantem, non vos quidem crudeles
fuistis,-quid enim minus in hunc ordinem convenit 3-sed quum
speraretis nihil esse quod non illius auctoritate et sapientia effici
posset, vehementius excusationi obstitistis, atque eum, qui semper
vestrum consensum gravissimum judicavisset, de sententia deje-
cistis. Ut vero Pansae consulis accessit cohortatio gravior quam
aures Ser. Sulpicii ferre didicissent, tum vero denique filium meque

4. re mayz's morbum] He means, as retus. Lambinus, Gruter, and others tole-
Manutius understood it properly, that his rated ‘se‚’ since it would not be Latin;
illness appeared plainly, when they looked for the Romans did not say ‘excusare se
at him.—‘ re ' V¹‚ se V² D’ (Halm). Faer- aliqua re‚' but ‘ excusare aliquid.’ Besides
nus introduced ‘re’ from the Vaticanus. this, the opposition of ‘ re’ and ‘oratione’
Graevius expresses his surprise that Mu· is required.


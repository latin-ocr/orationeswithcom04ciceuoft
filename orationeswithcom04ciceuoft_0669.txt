CA P. 8, 9. 647

est datum. Eripuissetis C. Caesari, patres conscripti, imperium,
nisi dedissetis. Milites veterani, qui illius auctoritatem, imperium,
nomen secuti pro re publica arma ceperant, volebant sibi ab illo
imperari : legio Martia et Quarta ita se contulerant ad auctoritatem
senatus populique Romani dignitatem ut deposcerent imperatorem
et ducem O. Caesarem. Imperium C. Caesari belli necessitas,
fasces senatus dedit. Otioso vero et nihil agenti privato, obsecro
te, L. Caesar,—cum peritissimo homine mihi res est,—quando
imperium senatus dedit?

IX. Sed de hoc quidem hactenus, ne refragari homini amicissimo
ac de me optime merito videar ; etsi quis potest refragari non modo
non petenti, verum etiam recusanti? Illa vero, patres conscripti,
aliena consulum dignitate, aliena temporum gravitate sententia est,
ut consules Dolabellae persequendi caussa Asiam et Syriam sor-
tiantur. Dicam cur inutile rei publicae, sed prius quam turpe con-
sulibus sit videte. Quum consul designatus obsideatur, quum in
eo liberando salus sit posita rei publicae, quum a populo Romano
pestiferi cives parricidaeque desciverint, quumque id bellum gera-
mus, quo bello de dignitate, de libertate, de vita decernamus, [et,] si
in potestatem quis Antonii venerit, proposita sint tormenta atque
cruciatus, quumque harum rerum oninium decertatio consulibus
optimis et fort-issimis commissa et commendata sit, Asiae et Syriae
mentio fiet, ut aut suspicioni crimen aut invidiae materiam dedisse
videamur? At vero ita decernunt, ‘ut liberato Brutos id enim
restabat, ut relicto, deserto, prodito. Ego vero mentionem omnino
provinciarum factam dico alienissimo tempore. Quamvis enim
intentus animus tuus sit, C. Pansa, sicut est, ad virum fortissimum
et omnium clarissimum liberandum, tamen rerum natura coget te
necessario referre animum aliquando ad Dolabellam persequendum
et partem aliquam in Asiam et Syriam derivare curae et cogita-
tionis tuae. Si autem fieri posset, vel plures te animos habere
vellem quos omnes ad Mutinam intenderes. Quod quoniam fieri
non potest, istoc animo, quem habes praestantissimum atque opti-
mum, nihil te volumus nisi de Bruto cogitare. Facis tu id quidem,

9. recusanti] He means Servilius, who, Bruto.'
110 says, did not wish to have the commis- derivare] ⁴ to divert.' a metaplior which

sion. He says (c. 8) “ 1101101010 1101111111 the Romans osten used. It is taken froin
amicissimo denegavisse.” the practice of irrigution, for ⁸ derivare ’ is

consul desiynatus] D. Brutus, who was ‘ to draw off water' by ‘rivi ’ or clmnnels.
besieged in Mutina by M. Antonius. See Pro Milone, 0. 10: ‘⁴ divam 0111111

[e!,] si in potestatem] ⁴ et ' 0111. V b g t [aperte] non derivandi criminis vanssn.'' &c-
and llalm.—‘ id enini restabat, ut relicto: istuc animo] “ isto tc 111ιί1110 ’ 11111111ς
&m : ‘ ut relicto . . . prodito ' is Cicero's omitting 1110 ‘ to ' after ‘ nihil.'-· incumbis
interpretation of tho words ⁴ ut liberato ut intelligo ς’ nunu.

